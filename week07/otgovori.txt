1. Постоянство на Данните:
В програмирането работим с файлове, за да осигурим постоянство на данните.
Когато програмата приключи изпълнението си всички данни съхранени в RAM паметта
като стойности на променливи масиви и обекти се изтриват автоматично.
Това означава, че информацията се губи освен ако не бъде записана във външен носител напр. файл
Файловете позволяват съхраняването на данни за по-късна употреба, дори след изключване на програмата или компютъра.

2. Файлови Потоци:
За работа с файлове в C++ се използва библиотеката <fstream>.
За запис във файл се използва класът std::ofstream.
За четене от файл се използва класът std::ifstream.
Съществува и класът std::fstream, който може да се използва както за четене, така и за писане.

3. Режим app:
Когато файл бъде отворен в режим std::ios::out съдържанието му се изтрива (файлът се презаписва)
освен ако не е указано друго. Това означава, че новите данни заменят старите.
Когато файлът е отворен в режим std::ios::app (append mode), новите данни се добавят в края на файла
без да се изтрива съществуващото съдържание.